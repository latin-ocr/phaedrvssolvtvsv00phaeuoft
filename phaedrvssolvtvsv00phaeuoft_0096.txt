xcu Prolegomena

tatus in despectum devenit. — [- te ferens versus exitus non ad nor-
mam Phaedri factus: ΗΑνκί· ξ 54 p. 190.].

Videmus igitur BURMANNUM et MUELLERUM nec omnia Phae-
dri verba antiquitus tradita agnovisse nec recepisse, atque in
eorum quae spreverant locum substituisse a Phaedro aliena
permulta. itaque non Phaedrum quasi ex inferis excitasse, sed
videntur pro Phaedro novicias ac suas quasdam fabulas pro-
tulisse.

THIELII vero studia restituendi metri Phaedriani duplici
laborant incommodo . iam enim pro verbis Phaedri in a w r
extantibus substituit sua, iam ita Phaedri verba removit ut
nihil eorum loco poneret sed lacunam relinqueret, orationem
discerperet, omnem intellegentiam tolleret. qua re sibi ipse
eripuit, quod quidem ad Phaedrum solutum pertineret, omnem
recensendi et iudicandi potestatem. quis enim diiudicet sintne
an non sint sana quae non intellegat? quis autem intellegat
ea verba quae non inter se ita sint apta et connexa ut ex iis
efficiatur intelligibilis sententia?

BURMANNUS quam appendicem fabularum iambis magna ex
parte incompositis vinctarum quasi auctarium Phaedrianae edi-
tioni anni 1718 addiderat, eam appendicem ab editione anni 1727
—— quae prodiit Leidae ap. Luchtmans —- exclusit. quod cur
fecisset praefatione ipse significavit. nam cum D'ORVILLE Nea-
poli aliquid appendicis Perottinae de codice N nuper invento
ei misisset, ut vidit fabulam de vulpe et simia ibi esse brevi-
orem quam ipse eam de Anonymo NILANTII olim edidisset,
>in reliquis» inquit »me fabulis, quibus appendicem instruxi,
longius saepe a Phaedri manu aberrasse, licet multae voces
et locutiones eius sint servatae, nunc libens agnosco». quippe,
vsi quis a manu Phaedri aberravit, incidit in paraphrasis erro-
res. ergo nihil antiquius habui quam ut ne quod verbum fa-
bulae prosariae omitterem quod esse posse Phaedri videretur.

